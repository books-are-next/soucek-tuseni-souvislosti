---
title: ''
---

Nesrovnalosti v dálné minulosti lidstva mají ovšem celou řadu možných vysvětlení, tzv. „normálních“, odvoditelných od stávajících teorií i hypotéz, i vysvětlení mimořádná, existující mimo dosud uznávané názory, nebo dokonce v přímém rozporu s nimi.

Tyto názory procházejí pravou křížovou cestou od posměchu a obecného zneuznání k první rozhodující etapě – vážné a dobře argumenty podložené diskusi. Jednou z takových „prokletých“ teorií je představa dávných civilizací schopných – například – objevit a předat dar virgule. O těchto civilizacích jsme se již dosti rozsáhle zmínili v Tušení stínu a vrátíme se k nim, dovolí-li to autorovi neúprosný čas, v Tušení světla. Tušení souvislosti chce několika dalšími kapitolami argumentovat jaksi v doplňkovém směru: existovaly-li dnes v nepaměti zasuté civilizace, musely existovat i katastrofy, kataklyzmata, připouštěná Cuvierem a dalšími vědci, která je zničila.

Stěží nalezneme o těchto kataklyzmatech přímá, nebo do­konce písemná svědectví, ačkoli i těmi se dnes už nepřehledná atlantologická a atlantomanická literatura přímo hemží. Daleko spíše bychom se měli poohlédnout po svědectvích nepřímých. Jedno z nich – podle autorova názoru – poskytují mamuti.
