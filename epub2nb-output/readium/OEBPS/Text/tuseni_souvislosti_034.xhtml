<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tuseni_souvislosti-5</title>
		<link href="../Styles/tuseni_sou_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="tuseni_souvislosti" xml:lang="cs-CZ">
<div><p class="MLP-dopis-bez1radku--I para-style-override-3">Věříme-li v&nbsp;existenci života ve vesmíru i&nbsp;mimo naši Zemi (a těžko je v&nbsp;ni nevěřit nejen z&nbsp;velmi žádoucí skromnosti tváří v&nbsp;tvář triliardám hvězd podobných Slunci, ale i&nbsp;vzhledem ke zřejmé zákonité tendenci hmoty zjemňovat svůj pohyb a&nbsp;strukturu až k&nbsp;autoregulujícím se formám, schopným bezchybné reprodukce a&nbsp;úspěšně čelícím entropii, jinými slovy životu), věříme-li dokonce v&nbsp;jakousi jeho ubikvitu a&nbsp;obecnou rozprostřenost, musíme si dříve nebo později položit otázku, která padla již v&nbsp;<span class="char-style-override-1">Tušení stínu</span>. Proč zde ještě nejsou?</p>
			<p class="MLP-dopis--I">I. S. Šklovskij, který se z&nbsp;Pavla, vášnivého obhájce mnohosti vesmírných civilizací stal na pražském kosmonautickém kon­gresu roku 1977 překvapujícím nevěřícím Šavlem, hlásajícím unitárnost lidské civilizace a&nbsp;snad i&nbsp;unitárnost pozemského života ve vesmíru vůbec, odpovídá nejjasněji: „Protože tu ne­mohou být. Neexistují prostě.“</p>
			<p class="MLP-dopis--I">Šklovského argumenty jsou však stejně subjektivní a&nbsp;emo­cionální, popírá-li mimozemský život a&nbsp;civilizace, jak subjektivní a&nbsp;emocionální byly argumenty jeho vášnivých zastánců v&nbsp;minulosti, svatosvatě věřících na existenci Selenitů, ba i&nbsp;Slunečňanů. Soudobá astronomie Šklovského stanovisko nepodporuje, na­opak mu mnoha nepřímými argumenty odporuje.</p>
			<p class="MLP-dopis--I">Ani u&nbsp;filozofů (s výjimkou nejzarputilejších kreacionistů, odmítajících i&nbsp;novotomismus) nenalezne podporu a&nbsp;pochopení. Já sám proti jeho stanovisku, které polemicky rozviklal již polský spisovatel a&nbsp;futurolog Lem, protestuji z&nbsp;hlediska ontologie vesmíru a&nbsp;člověka, povolaného stát se spolu s&nbsp;dalšími civilizacemi dialektickým vývojem hmoty a&nbsp;zjemňováním jejího pohybu kosmickým činitelem, jsou-li kosmické zákonitosti všeho druhu objektivní a&nbsp;není-li nás obklopující vesmír cirkusem. O&nbsp;tom ale až jindy a&nbsp;jinde. Otázku „Proč zde ještě nejsou?“ můžeme zkrátka položit s&nbsp;klidným svědomím. Ba ještě více. Podle mého mínění je stejně oprávněná otázka ještě trochu odvážnější: A&nbsp;nejsou tu opravdu?</p>
			<p class="MLP-dopis-bez1radku--I para-style-override-2"><span></span></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-35104-1" class="footnote-anchor" href="../Text/tuseni_souvislosti_032.xhtml#footnote-35104-1-backlink">1</a>  Srov. využití obrázku v&nbsp;<span class="MLP-znak-kurziva-9b char-style-override-8">Tušení stínu</span>. <span class="MLP-znak-kurziva-9b char-style-override-8">Pozn. red.</span></p>
				</div>
			</div>
		</div>
</body>
</html>