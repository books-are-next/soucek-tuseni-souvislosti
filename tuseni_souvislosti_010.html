<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="nb-next" href="./tuseni_souvislosti_001.html">
    <link rel="self" href="tuseni_souvislosti_010.html">
    <meta name="nb-identifier" content="soucek-tuseni-souvislosti-2d2e83f">
    <meta name="nb-role" content="other">
  </head>
  <body data-nb-words="2485" data-nb-chars="17266" class="nb-role-other nb-custom-style">
    <nav role="doc-toc">
      <ul>
        <li><a href=""></a>
          <ul>
            <li><a href="tuseni_souvislosti_005.html">CITÁTY</a>
              <ol class="headings-toc"></ol>
            </li>
            <li><a href="tuseni_souvislosti_006.html">POSUNOVÁNÍ HRANIC</a>
              <ol class="headings-toc"></ol>
            </li>
            <li><a href="tuseni_souvislosti_008.html">PROUTEK CÍSAŘE YÜ A DRAČÍ ŽÍLY </a>
              <ol class="headings-toc"></ol>
            </li>
            <li><a href="tuseni_souvislosti_012.html">MAMUTI MAJÍ STÁLE CO ŘÍCI</a>
              <ol class="headings-toc"></ol>
            </li>
            <li><a href="tuseni_souvislosti_016.html">HROZBA MAGNETICKÉHO POLE </a>
              <ol class="headings-toc"></ol>
            </li>
            <li><a href="tuseni_souvislosti_035.html">METEORITY PODIVNÉ, ZNEUZNANÉ A PODNĚTNÉ </a>
              <ol class="headings-toc"></ol>
            </li>
            <li><a href="tuseni_souvislosti_038.html">OD ZMIZELÝCH LODÍ K JINÝM VESMÍRŮM </a>
              <ol class="headings-toc"></ol>
            </li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="174" data-nb-chars="1132"><span class="idea" data-nb-ref-number="1" id="idea1" data-nb-words="174" data-nb-chars="1132">Proutkařství je&nbsp;poprvé v&nbsp;evropské literatuře zaznamenáno u&nbsp;Římana Plinia Staršího (23–79 n. l.), pak prochází souvisle dějinami s&nbsp;občasnými peripetiemi, jakou bylo například odsouzení manželů Martiny de&nbsp;Borterod a&nbsp;důlního inspektora Jeana de&nbsp;Chaseteleta, barona z&nbsp;Bosseaulley, za&nbsp;zřejmě ďábelské objevení sto padesáti ložisek zlata, stříbra, mědi, olova, zinku, antimonu, železa atd. pomocí proutku, do&nbsp;Bastily. Stalo se&nbsp;to&nbsp;roku 1632 na&nbsp;rozkaz krále Ludvíka XIII., avšak spory o&nbsp;proutkařství pokračují vesele dodnes, právě tak jako proutkaření samo. Zájmem o&nbsp;ně sj&nbsp;neposloužil ani chemik J.&nbsp;R.&nbsp;Glauber (1604–1668), ani opat Vallemont, který na&nbsp;rozhraní 17. a&nbsp;18. století vydal knihu <em>Okultní fyzika neboli traktát o&nbsp;kouzelném proutku</em> a&nbsp;dozvěděl se&nbsp;od&nbsp;pátera Lebruna, že&nbsp;proutkařství a&nbsp;jeho úspěchy nespočívají v&nbsp;elektrických či&nbsp;magnetických jevech, jak se&nbsp;domníval, ale v&nbsp;díle rukou ďáblových. Mnich Menestrier toto mínění vědecky podpořil: příčinou pohybu proutku musí být nějaký duch, a&nbsp;protože tímto duchem není ani bůh, ani andělé, protože by&nbsp;nás na&nbsp;to&nbsp;upozornilo Písmo svaté, znamená to, že&nbsp;je&nbsp;dílem rukou satanových. A&nbsp;bylo to.</span></p>
        <p class="chunk" data-nb-ref-number="3" data-nb-words="229" data-nb-chars="1659"><span class="idea" data-nb-ref-number="2" id="idea2" data-nb-words="229" data-nb-chars="1659">Není úlohou této knihy rozhodovat o&nbsp;účasti boha či&nbsp;satana, a&nbsp;už vůbec ne&nbsp;obhajovat nebo naopak zatracovat proutkařství jako podvod a&nbsp;šalbu. Domnívám se, že&nbsp;takto formulovaná otázka byla již opuštěna, aby učinila místo základnímu výzkumu, jehož smyslem je&nbsp;vypátrat, jakým způsobem dochází k&nbsp;obecně známému jevu odklánění nebo otáčení proutku, ocitne-li se&nbsp;operátor nad nalezištěm rud, nádrží podzemních vod, tektonickou oblastí, ale i&nbsp;elektrovodnou, kanalizační či&nbsp;vodovodní sítí, podzemními umělými či&nbsp;přirozenými dutinami apod. Ačkoli jsou „teorie proutku“ (gravitační ze&nbsp;17.&nbsp;století, později elektrická a&nbsp;elektromagnetická) i&nbsp;obecná teorie, objasňující proutkařství jako biofyzikální jev (existence vnějšího pole, proutkařem indikovaného, nebo funkce proutkaře jako aktivního lokátoru, vysílajícího a&nbsp;zpětně přijímajícího jakýsi signál) velmi zajímavé, nebudeme se&nbsp;jimi zabývat. Spokojme se&nbsp;zjištěním, že&nbsp;mnohá evropská naleziště rud v&nbsp;15.–18. století byla objevena proutkaři; že&nbsp;by&nbsp;bez pomoci proutkařů nemohl proběhnout v&nbsp;letech 1908–1909 velkorysý průzkum vodních zdrojů bývalé Německé jihovýchodní Afriky pod vedením L. Uslara, odměněný 79&nbsp;% úspěchů při osmi stech detekovaných místech, že&nbsp;bojující armády prvé i&nbsp;druhé světové války používaly proutkařů, bez nichž by&nbsp;byla existence Rommelových i&nbsp;italských jednotek na&nbsp;severoafrickém bojišti vážně ohrožena nedostatkem vody, že&nbsp;Džáváharlál Nehrú osobně disponoval šestičlennou skupinou proutkařů, že&nbsp;britská Společnost proutkařů vydává od&nbsp;roku 1932 vlastní časopis, že&nbsp;v&nbsp;USA je&nbsp;nyní registrováno 25&nbsp;000 „diplomovaných“ proutkařů a&nbsp;že se&nbsp;výzkumem schopností operátorů zabývá z&nbsp;vlastních prostředků UNESCO.</span></p>
        <p class="chunk" data-nb-ref-number="4" data-nb-words="82" data-nb-chars="580"><span class="idea" data-nb-ref-number="3" id="idea3" data-nb-words="82" data-nb-chars="580">Někteří z&nbsp;nich byli použiti (nebo zneužiti) i&nbsp;ve Vietnamu, kde úspěšně zneškodňovali miny vojsk Vlastenecké fronty, na&nbsp;něž konvenční minohledačky nereagovaly, a&nbsp;při obléhání americké základny Khe-San detekovali systém podkopů, jejichž pomocí se&nbsp;vietnamští vlastenci chtěli dostat do&nbsp;východiště útoku bezprostředně u&nbsp;samotné základny. Zajímavé je, že&nbsp;pro tyto akce byly vyvinuty virgule s&nbsp;jakýmisi „servomechanismy“, jejichž princip se&nbsp;tají, umožňující úspěšné výsledky i&nbsp;operátorům bez mimořádných schopností, které jsou podle B. Tarajeva a&nbsp;F. Šimonova dopřány asi 3 % smrtelníků.</span></p>
        <p class="chunk" data-nb-ref-number="5" data-nb-words="103" data-nb-chars="781"><span class="idea" data-nb-ref-number="4" id="idea4" data-nb-words="103" data-nb-chars="781">Nejzávažnějším příspěvkem poslední doby byly (kromě monografií francouzského fyzika prof. Rocarda a&nbsp;holandského geologa prof. Trompa a&nbsp;zasedání Vědeckotechnické společnosti A. S. Popova v&nbsp;Moskvě roku 1966) dva moskevské semináře, mezioborový v&nbsp;květnu 1967 a&nbsp;mezinárodní s&nbsp;účastí československých odborníků v&nbsp;dubnu 1968. Přítomní geologové, geofyzikové, fyziologové, bio­fyzikové, matematici, fyzikové, elektronici, psychologové, lékaři a&nbsp;další odborníci uzavřeli zasedání usnesením o&nbsp;několika bodech, z&nbsp;nichž první začíná doslova: „Objektivní existence BFJ (biofyzikální jev = proutkařství + prakticky shodná práce s&nbsp;kyvadlem, pendlem&nbsp;– pozn. L. S.), potvrzovaná také synchronními změnami fyziologických funkcí organismu, je&nbsp;mimo jakoukoli pochybnost.“ Spokojme se&nbsp;s&nbsp;tím tedy i&nbsp;my.</span></p>
        <p class="chunk" data-nb-ref-number="6" data-nb-words="147" data-nb-chars="1124"><span class="idea" data-nb-ref-number="5" id="idea5" data-nb-words="147" data-nb-chars="1124">Proutkařství má&nbsp;v&nbsp;Evropě neobyčejně dávnou tradici, jejíž počátky se&nbsp;tratí v&nbsp;nedohlednu minulosti. Všichni autoři jsou však jednotní i&nbsp;v&nbsp;názoru, že&nbsp;na&nbsp;počátku použití virgule bylo proutkařství vodohledačské, a&nbsp;to v&nbsp;dobách, kdy potřeba a&nbsp;zpracování kovových rud byly neznámé nebo omezené, později pak přistoupilo proutkařství rudohledačské. Teprve nedávno byly objeveny, resp. objasněny reakce proutkařů na&nbsp;lokální nebo regionální porušení homogenity dosud nepopsaného pole jinými objekty, např. změnami mineralogického složení skal, podzemními kabely, archeologickými vykopávkami atd. Nejpravděpodobněji detekuje proutek změny gravitačního gradientu. Bylo to&nbsp;opětovně prokázáno po&nbsp;obrovském umělém výbuchu poblíže Alma-Aty, sloužícím budovatelům vodního díla. Magnetometry a&nbsp;seizmografy se&nbsp;„uklidnily“ po&nbsp;deseti až&nbsp;třiceti sekundách. Přístroj pro měření gravitačního gradientu však vykazoval zjevné výkyvy ještě plné tři hodiny a&nbsp;přesně stejnou dobu reagovaly i&nbsp;virgule operátorů pod vedením prof. Sočevanova, kteří pochopitelně nebyli o&nbsp;výsledcích geofyzikálních měření informováni a&nbsp;pracovali poměrně daleko od&nbsp;laboratoře.</span></p>
        <p class="chunk" data-nb-ref-number="7" data-nb-words="79" data-nb-chars="532"><span class="idea" data-nb-ref-number="6" id="idea6" data-nb-words="79" data-nb-chars="532">Ačkoli se&nbsp;z&nbsp;různých důvodů dnes počínají právě tyto možnosti BFJ oceňovat a&nbsp;používat, ležely po&nbsp;celá staletí, ne-li tisíciletí, zcela mimo okruh hlavních zájmů proutkařů. V&nbsp;ohnisku nejen odborného, ale dokonce veřejného zájmu se&nbsp;ocitly díky senzacechtivosti čtenářů a&nbsp;povinnosti novinářů vyjít této lidské slabosti vstříc. V&nbsp;tisku se&nbsp;objevily články varující před jistými místy, kde proutek prudce reaguje na&nbsp;nějakou místní anomálii. Za&nbsp;obzvláště, ba&nbsp;hrozivě nebezpečná byla označena místa, kde se&nbsp;kříží zóny dvou takových anomálií.</span></p>
        <p class="chunk" data-nb-ref-number="8" data-nb-words="170" data-nb-chars="1267"><span class="idea" data-nb-ref-number="7" id="idea7" data-nb-words="170" data-nb-chars="1267">Bylo by&nbsp;pošetilé vyloučit možnost vlivů např. zvýšené elektrické vodivosti půdy, způsobené porézní, provlhlou horninou, případně místní magnetické anomálie na&nbsp;zdraví člověka. Lékařská věda objevuje stále jemnější souvislosti zdravotního stavu s&nbsp;takřka nepozorovatelnými a&nbsp;zdánlivě bezvýznamnými změnami zevního prostředí. Možná že&nbsp;tvrzení proutkařů o&nbsp;nemocech, vyskytujících se&nbsp;početněji v&nbsp;domech, kde se&nbsp;uplatňuje „škodlivé zemní záření“ (francouzský termín), např. nespavosti, nervozity, migrény, flebitidy a&nbsp;trombózy atd., má&nbsp;racionální jádro; nepochybné však je, že&nbsp;některé časopisy, zaštítěné autoritou lékařů-kancerologů (Němec dr. von Pohl, holandští badatelé van Dam a&nbsp;Miermet), vzbudily zbytečnou paniku tvrzením o&nbsp;„zcela nepochybné“ souvislosti výskytu rakoviny a&nbsp;„škodlivých zón“. Rakovina je&nbsp;– bohužel&nbsp;– mj. i&nbsp;civilizační chorobou, její etiologie je&nbsp;nesmírně složitá a&nbsp;statistické zpracování příčin ne&nbsp;vždy průkazné. Záležitost jistě zasluhuje zkoumání, toho se&nbsp;však musí ujmout týmy schopných a&nbsp;seriózních odborníků&nbsp;– jinak budou „škodlivé zóny“ přinášet prospěch především podvodníkům, vydávajícím se&nbsp;za&nbsp;proutkaře a&nbsp;tučně podpláceným pozemkovými agenty, aby potvrdili naprostou nezávadnost parcely a&nbsp;pomohli tak podstatně zvýšit její cenu. I&nbsp;to se&nbsp;děje.</span></p>
        <p class="chunk" data-nb-ref-number="9" data-nb-words="49" data-nb-chars="379"><span class="idea" data-nb-ref-number="8" id="idea8" data-nb-words="49" data-nb-chars="379">(U&nbsp;nás se&nbsp;tato problematika dostala do&nbsp;rozhodně racionálnější a&nbsp;střízlivější polohy&nbsp;– výzkum působení geologického podkladu a&nbsp;geofyzikálních charakteristik prostoru osídlení na&nbsp;fyzický stav, případně frekvenci onemocnění obyvatel, se&nbsp;stal jedním z&nbsp;jmenovitých výzkumných státních úkolů ČSSR. Na&nbsp;problému pracují odpovědní vědci. Intervence lobby pozemkových agentů je&nbsp;vyloučena.)</span></p>
        <p class="chunk" data-nb-ref-number="10" data-nb-words="133" data-nb-chars="879"><span class="idea" data-nb-ref-number="9" id="idea9" data-nb-words="133" data-nb-chars="879">Toto vše bylo nezbytné předeslat, nežli jsme mohli přistoupit k&nbsp;vlastnímu otazníku nad virgulí, který se&nbsp;vynořil v&nbsp;Číně dříve než před 4000 lety, přesněji řečeno nejpozději za&nbsp;doby vlády císaře Yü, panujícího v&nbsp;letech 2205–2197 př. n. l. a&nbsp;zpodobeného dobovou frotáží, kamenotiskem, s&nbsp;virgulí podoby ladičky v&nbsp;ruce. Nápis v&nbsp;rámu tisku nenechává na&nbsp;pochybách, že&nbsp;jde skutečně o&nbsp;virguli, jež se&nbsp;liší materiálem (dřevěný proutek, ocelový drát, kostice, slonovina, umělá hmota, pryž atd. atd.) i&nbsp;tvarem (od jednoduchého tvaru Y&nbsp;až&nbsp;k&nbsp;složitým a&nbsp;na zlomky milimetru proměřeným konstrukcím, opatřeným měřidly), aniž je&nbsp;znatelný rozdíl v&nbsp;účinnosti a&nbsp;přesnosti detekce. Tarajev a&nbsp;Simonov testovali z&nbsp;hlediska vhodnosti k&nbsp;výrobě virgule nejrůznější druhy dřevin, aniž zjistili jakýkoli rozdíl. Rozštěpy z&nbsp;větví všech živých stromů reagovaly v&nbsp;rukách disponovaných subjektů naprosto stejně.</span></p>
        <p class="chunk" data-nb-ref-number="11" data-nb-words="65" data-nb-chars="408"><span class="idea" data-nb-ref-number="10" id="idea10" data-nb-words="65" data-nb-chars="408">To&nbsp;by&nbsp;samo o&nbsp;sobě nebylo podivné&nbsp;– staří Číňané vynalezli ledacos o&nbsp;slušných pár století dříve než Evropa&nbsp;– podivné je, že&nbsp;„kouzelný proutek“, virgule, sloužil za&nbsp;doby císaře Yü, a&nbsp;pokud můžeme soudit z&nbsp;promyšleného a&nbsp;zřejmě mnohými experimenty upraveného tvaru umělé virgule z&nbsp;vyobrazení, i&nbsp;hodně dlouho před ním výhradně ke&nbsp;zjišťování tzv. „dračích žil“, ohrožujících zdraví obyvatel toho či&nbsp;onoho pozemku.</span></p>
        <p class="chunk" data-nb-ref-number="12" data-nb-words="103" data-nb-chars="654"><span class="idea" data-nb-ref-number="11" id="idea11" data-nb-words="103" data-nb-chars="654">Na&nbsp;první pohled není ani toto exkluzívní využití proutku ničím pozoruhodným; i&nbsp;stará Čína byla tenkrát, ač&nbsp;je&nbsp;to&nbsp;takřka k&nbsp;nevíře, ještě mladou, nepociťovala „hlad“ po&nbsp;kovech, který postihl např.&nbsp;Evropu v&nbsp;raném středověku (čínské bronzy jsou doloženy teprve v&nbsp;polovině 2. tisíciletí př. n. l.) a&nbsp;vedl k&nbsp;roztavení tisíců antických soch a&nbsp;k&nbsp;boření sloupů, obsahujících bronzové nebo olověné jádro, na&nbsp;něž se&nbsp;navlékaly kamenné válce dříku. Čínská říše byla tehdy pouhou oblastí kolem Žluté řeky, spravovanou pololegendární dynastií Sia, k&nbsp;níž Yü náležel, a&nbsp;rozdělenou v&nbsp;několik kmenových území Chan, Čao, Wej, Jen, Čchci a&nbsp;nejmocnějšího kmenového celku Čchu.</span></p>
        <p class="chunk" data-nb-ref-number="13" data-nb-words="36" data-nb-chars="236"><span class="idea" data-nb-ref-number="12" id="idea12" data-nb-words="36" data-nb-chars="236">Přece však je&nbsp;zde cosi navýsost podivného: jakým způsobem došli Číňané k&nbsp;této aplikaci virgule a&nbsp;jak vůbec stabilizovali vědomí účinnosti proutku, ba&nbsp;dokonce si&nbsp;jej vážili tak, že&nbsp;se&nbsp;stal dostatečně důstojným atributem samotného císaře?</span></p>
        <p class="chunk" data-nb-ref-number="14" data-nb-words="150" data-nb-chars="1028"><span class="idea" data-nb-ref-number="13" id="idea13" data-nb-words="150" data-nb-chars="1028">Proutkařství mohlo vzniknout na&nbsp;mnoha místech světa zcela nezávisle, ať&nbsp;již v&nbsp;dobách navzájem časově blízkých, nebo vzdálených. Není třeba brát na&nbsp;pomoc spasitelné difúzionistické teorie o&nbsp;jeho vzniku např. právě v&nbsp;Číně, následovaném rozšířením po&nbsp;euroasijském nadkontinentu, ačkoli ovšem ani tuto hypotézu nejsme oprávněni zamítnout. Je&nbsp;pravděpodobné, že&nbsp;u&nbsp;kolébky objevu BFJ stál lenoch, který neměl nic lepšího na&nbsp;práci než zadumaně chodit sem a&nbsp;tam, přičemž bezmyšlenkovitě svíral v&nbsp;dlaních rozvidlený prut. Pojednou zděšeně zjistil, že&nbsp;se&nbsp;mu&nbsp;prut v&nbsp;dlaních samovolně pohnul, ba&nbsp;že&nbsp;se&nbsp;zacloumal tak prudce, až&nbsp;v&nbsp;prstech zabolelo (což je&nbsp;u&nbsp;citlivých operátorů zcela obvyklé&nbsp;– proutkem totiž zjevně pohybuje síla, převyšující až&nbsp;miliónkrát sílu potřebnou k&nbsp;otáčení indikační střelky citlivého galvanometru, a&nbsp;hybné momenty dosahují hodnot stovek i&nbsp;více gramů na&nbsp;centimetr; při průzkumu zabajkalských rudných ložisek, vedeném N. S. Sočevanovem, proutek málem vymkl nad nalezištěm olovo-zinkové rudy v&nbsp;Arse operátorovi zápěstí).</span></p>
        <p class="chunk" data-nb-ref-number="15" data-nb-words="159" data-nb-chars="997"><span class="idea" data-nb-ref-number="14" id="idea14" data-nb-words="159" data-nb-chars="997">Náš lenoch a&nbsp;devadesát devět jeho náhodných následovníků prut okamžitě odhodili, pelášili pryč a&nbsp;jaktěživi nic podobného nepodnikali. Vyvolený stý byl povahy prostší, takže nevěřil ve&nbsp;zlé duchy, čerty a&nbsp;jiné vědecky dokázané pravdy. Zdálo se&nbsp;mu, že&nbsp;konec prutu směřuje k&nbsp;zemi, jako by&nbsp;chtěl něco ukázat&nbsp;– a&nbsp;pracovitého blouda nenapadlo nic lepšího než na&nbsp;tomto místě kopat. A&nbsp;ejhle! Objevil se&nbsp;vodní pramen, což mohlo být za&nbsp;jistých okolností velevítané (Mojžíš uhodil holí do&nbsp;skály a&nbsp;vytryskl pramen, když již putujícím Židům hrozila smrt žízní&nbsp;– je&nbsp;zbytečné dodávat, že&nbsp;„hůl“ asi nebyla ničím jiným než virgulí), případně podivné těžké kameny nezvyklé barvy. Náš prosťáček pokus opakoval na&nbsp;jiných místech, možná pod tlakem situace a&nbsp;na naléhání soukmenovců – a&nbsp;s&nbsp;dávkou štěstí opět s&nbsp;příznivým výsledkem. Když se&nbsp;to&nbsp;opakovalo několikrát, dodali si&nbsp;odvahu i&nbsp;druzí, někteří s&nbsp;úspěchem. Proutkařství bylo pojato do&nbsp;thesauru možností, jak čelit havarijním situacím, a&nbsp;v&nbsp;tomto thesauru také zůstalo.</span></p>
        <p class="chunk" data-nb-ref-number="16" data-nb-words="144" data-nb-chars="1020"><span class="idea" data-nb-ref-number="15" id="idea15" data-nb-words="144" data-nb-chars="1020">Takto a&nbsp;jen takto lze rekonstruovat počátky proutkařství s&nbsp;výsledky přinášejícími okamžitý zisk lidem v&nbsp;dobách, kdy tvrdé životní podmínky formovaly prosté potřeby a&nbsp;kdy vybírání vhodných sídel bylo určováno neskonale prostšími a&nbsp;zásadnějšími úvahami než obavou z&nbsp;diskontinuity hypotetického silového pole… K&nbsp;takovému zjemnění dospělo evropské proutkařství teprve v&nbsp;polovině 20. století, a&nbsp;to zákonitě ne&nbsp;samo, ale na&nbsp;základě zjištění lékařů, že&nbsp;existují budovy, jejichž obyvatelé, ač&nbsp;nijak příbuzní (jinak by&nbsp;se&nbsp;ovšem pomýšlelo na&nbsp;vlivy dědičnosti), trpí shodnými chorobami častěji než okolní skupiny, žijící v&nbsp;podobných podmínkách. Dalším předpokladem bylo tušení vlivu, jejž mohou na&nbsp;lidský organismus mít až&nbsp;dosud podceňované a&nbsp;skryté zevní faktory. Třetí podmínkou bylo nashromáždění staletých zkušeností, umožňující – chceme-li věřit tvrzení o&nbsp;„škodlivých zónách“&nbsp;– přesně rozlišit reakci proutku v&nbsp;místě křížení geologických anomálií a&nbsp;např. nad podzemní vodní nádrží, dutinou, žilou horniny nebo nevinnou stokou.</span></p>
        <p class="chunk" data-nb-ref-number="17" data-nb-words="12" data-nb-chars="80"><span class="idea" data-nb-ref-number="16" id="idea16" data-nb-words="12" data-nb-chars="80">Ani jednu z&nbsp;těchto tří podmínek nenacházíme za&nbsp;doby císaře-proutkaře Yü splněnu.</span></p>
        <p class="chunk" data-nb-ref-number="18" data-nb-words="120" data-nb-chars="861"><span class="idea" data-nb-ref-number="17" id="idea17" data-nb-words="120" data-nb-chars="861">Staré čínské lékařství se&nbsp;naprosto lišilo od&nbsp;našich představ, spojovaných s&nbsp;tímto povoláním dnes i&nbsp;v&nbsp;minulosti, neznalo patologii ani kauzální léčení chorob, a&nbsp;navzdory pozoruhodným úspěchům empirické terapie (akupunktura aj.), nebylo schopno odkrýt etiologickou shodnost onemocnění. Představy o&nbsp;podstatě chorob se&nbsp;pohybovaly v&nbsp;bludném kruhu pověr. A&nbsp;konečně vývojová epocha obyvatelstva Číny z&nbsp;konce III. tisíciletí př. n. l., přelom pozdního neolitu do&nbsp;počínající doby bronzové v&nbsp;kraji až&nbsp;příliš bohatě zavodněném, neposkytovala možnost uplatnění proutkařů, tím méně jemné zdokonalení jejich schopností určit působící podzemní objekty. Dokonce je&nbsp;na&nbsp;překážku rozumnému vysvětlení samotného vzniku a&nbsp;především tak silné stabilizace proutkařství v&nbsp;povědomí lidí. Vždyť i&nbsp;sám císař mohl být zobrazován s&nbsp;virgulí jako s&nbsp;všeobecně známým nástrojem žádoucího umění!</span></p>
        <p class="chunk" data-nb-ref-number="19" data-nb-words="110" data-nb-chars="816"><span class="idea" data-nb-ref-number="18" id="idea18" data-nb-words="110" data-nb-chars="816">Zdá se, že&nbsp;jedinou perspektivně plodnou domněnkou je&nbsp;převzetí proutkařství vysoké úrovně od&nbsp;jiné civilizace, z&nbsp;jiného kulturního okruhu, snad dokonce, smíme-li pokročit v&nbsp;domněnkách ještě o&nbsp;kousek dál, jako dar královského umění, vyhrazeného jen nejvyšším zasvěcencům. Čína využila z&nbsp;celého komplexu možností, poskytovaných virgulí, toliko jeden jediný, odpovídající tehdejšímu stupni vývoje místních výrobních sil, ač&nbsp;nejméně podstatný: vyhledávání „dračích žil“… Byl to&nbsp;ostatně dar skvělý a&nbsp;důvtipný, otevírající cestu k&nbsp;osídlování dalších krajů chudých vodou, připravující nástup věku kovů bez zdlouhavého mechanismu náhod odsuzujících k&nbsp;tisíciletému čekání, kdy se&nbsp;nějaká ruda v&nbsp;kombinaci s&nbsp;vhodnými přísadami ocitne za&nbsp;výjimečně příznivých podmínek v&nbsp;ohništi nebo keramické nádobě mimořádně všímavé společnosti…</span></p>
        <p class="chunk" data-nb-ref-number="20" data-nb-words="40" data-nb-chars="257"><span class="idea" data-nb-ref-number="19" id="idea19" data-nb-words="40" data-nb-chars="257">Tento předpoklad má&nbsp;svou vnitřní logiku i&nbsp;ve skutečnosti, že&nbsp;jediným místem, kde trvale bydlelo větší množství obyvatel, jejichž životy bylo třeba (na rozdíl od&nbsp;životů rolníků a&nbsp;vůbec chudiny) chránit, snad dokonce i&nbsp;preventivně, byl právě – císařský palác.</span></p>
        <p class="chunk" data-nb-ref-number="21" data-nb-words="157" data-nb-chars="1108"><span class="idea" data-nb-ref-number="20" id="idea20" data-nb-words="157" data-nb-chars="1108">Svůj vliv sehrála patrně i&nbsp;čínská astrologie, vyvíjející se&nbsp;spolu s&nbsp;rozvinutým hvězdářstvím, vzniklým i&nbsp;zde na&nbsp;podkladě potřeb svrchovaně choulostivého zemědělství; zmýlená o&nbsp;5–10 dnů v&nbsp;datu osevu do&nbsp;sprašové půdy byla tragická; nenásledovalo-li vzápětí pravidelné období dešťů, odvál vítr lehkou půdu a&nbsp;obnažil semena, která nevzklíčila. Čínská astrologie, doložená již v&nbsp;nejstarších zachovaných pramenech, se&nbsp;velmi pečlivě starala zejména o&nbsp;umístění hrobek předků i&nbsp;obytných domů na&nbsp;šťastná a&nbsp;hvězdopravecky výhodná místa, nezastíněná okolními objekty před příznivými vlivy některých hvězd, jichž si&nbsp;staří Číňané všímali (a v&nbsp;tom se&nbsp;lišila od&nbsp;astrologie babylónského kulturního okruhu a&nbsp;pak Evropy) daleko bedlivěji než planet. Od&nbsp;nejstarších dob až&nbsp;téměř do&nbsp;současnosti byly soudní spory se&nbsp;sousedy, jejichž novostavby zakrývaly postiženým obzvláště žádoucí části oblohy, na&nbsp;denním pořádku. Je&nbsp;zajímavé, že&nbsp;si&nbsp;touto otázkou, totiž působením stínícího terénu na&nbsp;astrologické vlivy, lámal v&nbsp;Evropě hlavu teprve nejpoctivější a&nbsp;nejdůkladnější hvězdopravec, jakého dějiny poznaly, Jan Kepler, kolem roku 1600.</span></p>
        <p class="chunk" data-nb-ref-number="22" data-nb-words="96" data-nb-chars="700"><span class="idea" data-nb-ref-number="21" id="idea21" data-nb-words="96" data-nb-chars="700">Snad je&nbsp;to&nbsp;fantastická domněnka, ale počínání Číňanů se&nbsp;nejeví ve&nbsp;světle nejnovějších poznatků vědy tak docela nesmyslným: bylo totiž nade vši pochybnost zjištěno, že&nbsp;zejména zdroje X-emise, objevené na&nbsp;různých místech oblohy a&nbsp;zřejmě různého druhu, působí na&nbsp;naši planetu překvapujícím způsobem a&nbsp;neskonale silněji, než se&nbsp;předpokládalo ještě v&nbsp;nedávné minulosti. Např. záření zdroje SCO XB-1, přicházející ze&nbsp;souhvězdí Štíra a&nbsp;dosud bezpečně ne­identifikované se&nbsp;žádným opticky pozorovatelným objektem (pravděpodobně jde o&nbsp;hvězdičku 13m, která má&nbsp;vzhled bývalé novy), ionizuje zemskou ionosféru podobně jako silnější sluneční erupce, jejichž fyziologické působení je&nbsp;statisticky nesporně prokázáno.</span></p>
        <p class="chunk" data-nb-ref-number="23" data-nb-words="12" data-nb-chars="65"><span class="idea" data-nb-ref-number="22" id="idea22" data-nb-words="12" data-nb-chars="65">Je-li tomu tak, jak se&nbsp;to&nbsp;císař Yü a&nbsp;jeho následovníci dozvěděli?</span></p>
        <p class="chunk" data-nb-ref-number="24" data-nb-words="66" data-nb-chars="415"><span class="idea" data-nb-ref-number="23" id="idea23" data-nb-words="66" data-nb-chars="415">To&nbsp;je&nbsp;ovšem jen vedlejší otázka. Hlavní problém této kapitoly tušíme v&nbsp;tak trochu nepochopitelné císařské virguli. Kde se&nbsp;vzala v&nbsp;době netoužící nijak zvlášť po&nbsp;kovech a&nbsp;na území oplývajícím vodou? Nebo musíme posunout i&nbsp;zde mezníky do&nbsp;minulosti a&nbsp;připustit rudohledačství a&nbsp;rudné hutnictví i&nbsp;s&nbsp;pomůckami tak jemnými, jakou virgule nepochybně je, v&nbsp;dobách, zařazovaných dnes k&nbsp;mladšímu neolitu, tedy k&nbsp;době kamenné?</span></p>
        <p class="chunk" data-nb-ref-number="25" data-nb-words="23" data-nb-chars="150"><span class="idea" data-nb-ref-number="24" id="idea24" data-nb-words="23" data-nb-chars="150">Je&nbsp;to&nbsp;podivné a&nbsp;trochu se&nbsp;to&nbsp;podobá nálezu náramkových hodinek na&nbsp;zápěstí Přemysla Oráče. Při jejich objevení bychom patrně nepotlačili zvědavé otázky</span></p>
        <p class="chunk" data-nb-ref-number="26" data-nb-words="2" data-nb-chars="8"><span class="idea" data-nb-ref-number="25" id="idea25" data-nb-words="2" data-nb-chars="8">– odkud?</span></p>
        <p class="chunk" data-nb-ref-number="27" data-nb-words="2" data-nb-chars="6"><span class="idea" data-nb-ref-number="26" id="idea26" data-nb-words="2" data-nb-chars="6">– jak?</span></p>
        <p class="chunk" data-nb-ref-number="28" data-nb-words="2" data-nb-chars="7"><span class="idea" data-nb-ref-number="27" id="idea27" data-nb-words="2" data-nb-chars="7">– proč?</span></p>
        <p class="chunk" data-nb-ref-number="29" data-nb-words="20" data-nb-chars="117"><span class="idea" data-nb-ref-number="28" id="idea28" data-nb-words="20" data-nb-chars="117">Nepodařilo se&nbsp;mi&nbsp;je, jak vidíte, potlačit ani při setkání s&nbsp;panem císařem Yü a&nbsp;jeho kouzelným proutkem tvaru ladičky.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>