<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tuseni_souvislosti-3</title>
		<link href="../Styles/tuseni_sou_idstyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="tuseni_souvislosti" xml:lang="cs-CZ">
<div><p class="MLP-text-bez1radku para-style-override-3">Proutkařství je poprvé v&#160;evropské literatuře zaznamenáno u&#160;Římana Plinia Staršího (23–79 n. l.), pak prochází souvisle dějinami s&#160;občasnými peripetiemi, jakou bylo například odsouzení manželů Martiny de Borterod a&#160;důlního inspektora Jeana de Chaseteleta, barona z&#160;Bosseaulley, za zřejmě ďábelské objevení sto padesáti ložisek zlata, stříbra, mědi, olova, zinku, antimonu, železa atd. pomocí proutku, do Bastily. Stalo se to roku 1632 na rozkaz krále Ludvíka XIII., avšak spory o&#160;proutkařství pokračují vesele dodnes, právě tak jako proutkaření samo. Zájmem o&#160;ně sj neposloužil ani chemik J.&#160;R.&#160;Glauber (1604–1668), ani opat Vallemont, který na rozhraní <span>17. a&#160;</span>18. století vydal knihu <span class="MLP-znak-kurziva-11b">Okultní fyzika neboli traktát o&#160;kouzelném proutku</span> a&#160;dozvěděl se od pátera Lebruna, že proutkařství a&#160;jeho úspěchy nespočívají v&#160;elektrických či magnetických jevech, jak se domníval, ale v&#160;díle rukou ďáblových. Mnich Menestrier toto mínění vědecky podpořil: příčinou pohybu proutku musí být nějaký duch, a&#160;protože tímto duchem není ani bůh, ani andělé, protože by nás na to upozornilo Písmo svaté, znamená to, že je dílem rukou satanových. A&#160;bylo to.</p>
			<p class="MLP-text">Není úlohou této knihy rozhodovat o&#160;účasti boha či satana, a&#160;už vůbec ne obhajovat nebo naopak zatracovat proutkařství jako podvod a&#160;šalbu. Domnívám se, že takto formulovaná otázka byla již opuštěna, aby učinila místo základnímu výzkumu, jehož smyslem je vypátrat, jakým způsobem dochází k&#160;obecně známému jevu odklánění nebo otáčení proutku, ocitne-li se operátor nad nalezištěm rud, nádrží podzemních vod, tektonickou oblastí, ale i&#160;elektrovodnou, kanalizační či vodovodní sítí, podzemními umělými či přirozenými dutinami apod. Ačkoli jsou „teorie proutku“ (gravitační ze 17.&#160;století, později elektrická a&#160;elektromagnetická) i&#160;obecná teorie, objasňující proutkařství jako biofyzikální jev (existence vnějšího pole, proutkařem indikovaného, nebo funkce proutkaře jako aktivního lokátoru, vysílajícího a&#160;zpětně přijímajícího jakýsi signál) velmi zajímavé, nebudeme se jimi zabývat. Spokojme se zjištěním, že mnohá evropská naleziště rud v&#160;15.–18. století byla objevena proutkaři; že by bez pomoci proutkařů nemohl proběhnout v&#160;letech 1908–1909 velkorysý průzkum vodních zdrojů bývalé Německé jihovýchodní Afriky pod vedením L. Uslara, odměněný 79&#160;% úspěchů při osmi stech detekovaných místech, že bojující armády prvé i&#160;druhé světové války používaly proutkařů, bez nichž by byla existence Rommelových i&#160;italských jednotek na severoafrickém bojišti vážně ohrožena nedostatkem vody, že Džáváharlál Nehrú osobně disponoval šestičlennou skupinou proutkařů, že britská Společnost proutkařů vydává od roku 1932 vlastní časopis, že v&#160;USA je nyní registrováno 25&#160;000 „diplomovaných“ proutkařů a&#160;že se výzkumem schopností operátorů zabývá z&#160;vlastních prostředků UNESCO.</p>
			<p class="MLP-text">Někteří z&#160;nich byli použiti (nebo zneužiti) i&#160;ve Vietnamu, kde úspěšně zneškodňovali miny vojsk Vlastenecké fronty, na něž konvenční minohledačky nereagovaly, a&#160;při obléhání americké základny Khe-San detekovali systém podkopů, jejichž pomocí se vietnamští vlastenci chtěli dostat do východiště útoku bezprostředně u&#160;samotné základny. Zajímavé je, že pro tyto akce byly vyvinuty virgule s&#160;jakýmisi „servomechanismy“, jejichž princip se tají, umožňující úspěšné výsledky i&#160;operátorům bez mimořádných schopností, které jsou podle B. Tarajeva a&#160;F. Šimonova dopřány asi 3 % smrtelníků.</p>
			<p class="MLP-text">Nejzávažnějším příspěvkem poslední doby byly (kromě monografií francouzského fyzika prof. Rocarda a&#160;holandského geologa prof. Trompa a&#160;zasedání Vědeckotechnické společnosti A. S. Popova v&#160;Moskvě roku 1966) dva moskevské semináře, mezioborový v&#160;květnu 1967 a&#160;mezinárodní s&#160;účastí československých odborníků v&#160;dubnu 1968. Přítomní geologové, geofyzikové, fyziologové, bio­fyzikové, matematici, fyzikové, elektronici, psychologové, lékaři a&#160;další odborníci uzavřeli zasedání usnesením o&#160;několika bodech, z&#160;nichž první začíná doslova: „Objektivní existence BFJ (biofyzikální jev = proutkařství + prakticky shodná práce s&#160;kyvadlem, pendlem&#160;– pozn. L. S.), potvrzovaná také synchronními změnami fyziologických funkcí organismu, je mimo jakoukoli pochybnost.“ Spokojme se s&#160;tím tedy i&#160;my.</p>
			<p class="MLP-text">Proutkařství má v&#160;Evropě neobyčejně dávnou tradici, jejíž počátky se tratí v&#160;nedohlednu minulosti. Všichni autoři jsou však jednotní i&#160;v&#160;názoru, že na počátku použití virgule bylo proutkařství vodohledačské, a&#160;to v&#160;dobách, kdy potřeba a&#160;zpracování kovových rud byly neznámé nebo omezené, později pak přistoupilo proutkařství rudohledačské. Teprve nedávno byly objeveny, resp. objasněny reakce proutkařů na lokální nebo regionální porušení homogenity dosud nepopsaného pole jinými objekty, např. změnami mineralogického složení skal, podzemními kabely, archeologickými vykopávkami atd. Nejpravděpodobněji detekuje proutek změny gravitačního gradientu. Bylo to opětovně prokázáno po obrovském umělém výbuchu poblíže Alma-Aty, sloužícím budovatelům vodního díla. Magnetometry a&#160;seizmografy se „uklidnily“ po deseti až třiceti sekundách. Přístroj pro měření gravitačního gradientu však vykazoval zjevné výkyvy ještě plné tři hodiny a&#160;přesně stejnou dobu reagovaly i&#160;virgule operátorů pod vedením prof. Sočevanova, kteří pochopitelně nebyli o&#160;výsledcích geofyzikálních měření informováni a&#160;pracovali poměrně daleko od laboratoře.</p>
			<p class="MLP-text">Ačkoli se z&#160;různých důvodů dnes počínají právě tyto možnosti BFJ oceňovat a&#160;používat, ležely po celá staletí, ne-li tisíciletí, zcela mimo okruh hlavních zájmů proutkařů. V&#160;ohnisku nejen odborného, ale dokonce veřejného zájmu se ocitly díky senzacechtivosti čtenářů a&#160;povinnosti novinářů vyjít této lidské slabosti vstříc. V&#160;tisku se objevily články varující před jistými místy, kde proutek prudce reaguje na nějakou místní anomálii. Za obzvláště, ba hrozivě nebezpečná byla označena místa, kde se kříží zóny dvou takových anomálií.</p>
			<p class="MLP-text">Bylo by pošetilé vyloučit možnost vlivů např. zvýšené elektrické vodivosti půdy, způsobené porézní, provlhlou horninou, případně místní magnetické anomálie na zdraví člověka. Lékařská věda objevuje stále jemnější souvislosti zdravotního stavu s&#160;takřka nepozorovatelnými a&#160;zdánlivě bezvýznamnými změnami zevního prostředí. Možná že tvrzení proutkařů o&#160;nemocech, vyskytujících se početněji v&#160;domech, kde se uplatňuje „škodlivé zemní záření“ (francouzský termín), např. nespavosti, nervozity, migrény, flebitidy a&#160;trombózy atd., má racionální jádro; nepochybné však je, že některé časopisy, zaštítěné autoritou lékařů-kancerologů (Němec dr. von Pohl, holandští badatelé van Dam a&#160;Miermet), vzbudily zbytečnou paniku tvrzením o&#160;„zcela nepochybné“ souvislosti výskytu rakoviny a&#160;„škodlivých zón“. Rakovina je&#160;– bohužel&#160;– mj. i&#160;civilizační chorobou, její etiologie je nesmírně složitá a&#160;statistické zpracování příčin ne vždy průkazné. Záležitost jistě zasluhuje zkoumání, toho se však musí ujmout týmy schopných a&#160;seriózních odborníků&#160;– jinak budou „škodlivé zóny“ přinášet prospěch především podvodníkům, vydávajícím se za proutkaře a&#160;tučně podpláceným pozemkovými agenty, aby potvrdili naprostou nezávadnost parcely a&#160;pomohli tak podstatně zvýšit její cenu. I&#160;to se děje.</p>
			<p class="MLP-text">(U&#160;nás se tato problematika dostala do rozhodně racionálnější a&#160;střízlivější polohy&#160;– výzkum působení geologického podkladu a&#160;geofyzikálních charakteristik prostoru osídlení na fyzický stav, případně frekvenci onemocnění obyvatel, se stal jedním z&#160;jmenovitých výzkumných státních úkolů ČSSR. Na problému pracují odpovědní vědci. Intervence lobby pozemkových agentů je vyloučena.)</p>
			<p class="MLP-text">Toto vše bylo nezbytné předeslat, nežli jsme mohli přistoupit k&#160;vlastnímu otazníku nad virgulí, který se vynořil v&#160;Číně dříve než před 4000 lety, přesněji řečeno nejpozději za doby vlády císaře Yü, panujícího v&#160;letech 2205–2197 př. n. l. a&#160;zpodobeného dobovou frotáží, kamenotiskem, s&#160;virgulí podoby ladičky v&#160;ruce. Nápis v&#160;rámu tisku nenechává na pochybách, že jde skutečně o&#160;virguli, jež se liší materiálem (dřevěný proutek, ocelový drát, kostice, slonovina, umělá hmota, pryž atd. atd.) i&#160;tvarem (od jednoduchého tvaru Y až k&#160;složitým a&#160;na zlomky milimetru proměřeným konstrukcím, opatřeným měřidly), aniž je znatelný rozdíl v&#160;účinnosti a&#160;přesnosti detekce. Tarajev a&#160;Simonov testovali z&#160;hlediska vhodnosti k&#160;výrobě virgule nejrůznější druhy dřevin, aniž zjistili jakýkoli rozdíl. Rozštěpy z&#160;větví všech živých stromů reagovaly v&#160;rukách disponovaných subjektů naprosto stejně.</p>
			<p class="MLP-text">To by samo o&#160;sobě nebylo podivné&#160;– staří Číňané vynalezli ledacos o&#160;slušných pár století dříve než Evropa&#160;– podivné je, že „kouzelný proutek“, virgule, sloužil za doby císaře Yü, a&#160;pokud můžeme soudit z&#160;promyšleného a&#160;zřejmě mnohými experimenty upraveného tvaru umělé virgule z&#160;vyobrazení, i&#160;hodně dlouho před ním výhradně ke zjišťování tzv. „dračích žil“, ohrožujících zdraví obyvatel toho či onoho pozemku.</p>
			<p class="MLP-text">Na první pohled není ani toto exkluzívní využití proutku ničím pozoruhodným; i&#160;stará Čína byla tenkrát, ač je to takřka k&#160;nevíře, ještě mladou, nepociťovala „hlad“ po kovech, který postihl např.&#160;Evropu v&#160;raném středověku (čínské bronzy jsou doloženy teprve v&#160;polovině 2. tisíciletí př. n. l.) a&#160;vedl k&#160;roztavení tisíců antických soch a&#160;k&#160;boření sloupů, obsahujících bronzové nebo olověné jádro, na něž se navlékaly kamenné válce dříku. Čínská říše byla tehdy pouhou oblastí kolem Žluté řeky, spravovanou pololegendární dynastií Sia, k&#160;níž Yü náležel, a&#160;rozdělenou v&#160;několik kmenových území Chan, Čao, Wej, Jen, Čchci a&#160;nejmocnějšího kmenového celku Čchu.</p>
			<p class="MLP-text">Přece však je zde cosi navýsost podivného: jakým způsobem došli Číňané k&#160;této aplikaci virgule a&#160;jak vůbec stabilizovali vědomí účinnosti proutku, ba dokonce si jej vážili tak, že se stal dostatečně důstojným atributem samotného císaře?</p>
			<p class="MLP-text">Proutkařství mohlo vzniknout na mnoha místech světa zcela nezávisle, ať již v&#160;dobách navzájem časově blízkých, nebo vzdálených. Není třeba brát na pomoc spasitelné difúzionistické teorie o&#160;jeho vzniku např. právě v&#160;Číně, následovaném rozšířením po euroasijském nadkontinentu, ačkoli ovšem ani tuto hypotézu nejsme oprávněni zamítnout. Je pravděpodobné, že u&#160;kolébky objevu BFJ stál lenoch, který neměl nic lepšího na práci než zadumaně chodit sem a&#160;tam, přičemž bezmyšlenkovitě svíral v&#160;dlaních rozvidlený prut. Pojednou zděšeně zjistil, že se mu prut v&#160;dlaních samovolně pohnul, ba že se zacloumal tak prudce, až v&#160;prstech zabolelo (což je u&#160;citlivých operátorů zcela obvyklé&#160;– proutkem totiž zjevně pohybuje síla, převyšující až miliónkrát sílu potřebnou k&#160;otáčení indikační střelky citlivého galvanometru, a&#160;hybné momenty dosahují hodnot stovek i&#160;více gramů na centimetr; při průzkumu zabajkalských rudných ložisek, vedeném N. S. Sočevanovem, proutek málem vymkl nad nalezištěm olovo-zinkové rudy v&#160;Arse operátorovi zápěstí).</p>
			<p class="MLP-text">Náš lenoch a&#160;devadesát devět jeho náhodných následovníků prut okamžitě odhodili, pelášili pryč a&#160;jaktěživi nic podobného nepodnikali. Vyvolený stý byl povahy prostší, takže nevěřil ve zlé duchy, čerty a&#160;jiné vědecky dokázané pravdy. Zdálo se mu, že konec prutu směřuje k&#160;zemi, jako by chtěl něco ukázat&#160;– a&#160;pracovitého blouda nenapadlo nic lepšího než na tomto místě kopat. A&#160;ejhle! Objevil se vodní pramen, což mohlo být za jistých okolností velevítané (Mojžíš uhodil holí do skály a&#160;vytryskl pramen, když již putujícím Židům hrozila smrt žízní&#160;– je zbytečné dodávat, že „hůl“ asi nebyla ničím jiným než virgulí), případně podivné těžké kameny nezvyklé barvy. Náš prosťáček pokus opakoval na jiných místech, možná pod tlakem situace a&#160;na naléhání soukmenovců – a s dávkou štěstí opět s&#160;příznivým výsledkem. Když se to opakovalo několikrát, dodali si odvahu i&#160;druzí, někteří s&#160;úspěchem. Proutkařství bylo pojato do thesauru možností, jak čelit havarijním situacím, a&#160;v&#160;tomto thesauru také zůstalo.</p>
			<p class="MLP-text">Takto a&#160;jen takto lze rekonstruovat počátky proutkařství s&#160;výsledky přinášejícími okamžitý zisk lidem v&#160;dobách, kdy tvrdé životní podmínky formovaly prosté potřeby a&#160;kdy vybírání vhodných sídel bylo určováno neskonale prostšími a&#160;zásadnějšími úvahami než obavou z&#160;diskontinuity hypotetického silového pole… K&#160;takovému zjemnění dospělo evropské proutkařství teprve v&#160;polovině 20. století, a&#160;to zákonitě ne samo, ale na základě zjištění lékařů, že existují budovy, jejichž obyvatelé, ač nijak příbuzní (jinak by se ovšem pomýšlelo na vlivy dědičnosti), trpí shodnými chorobami častěji než okolní skupiny, žijící v&#160;podobných podmínkách. Dalším předpokladem bylo tušení vlivu, jejž mohou na lidský organismus mít až dosud podceňované a&#160;skryté zevní faktory. Třetí podmínkou bylo nashromáždění staletých zkušeností, umožňující – chceme-li věřit tvrzení o&#160;„škodlivých zónách“&#160;– přesně rozlišit reakci proutku v&#160;místě křížení geologických anomálií a&#160;např. nad podzemní vodní nádrží, dutinou, žilou horniny nebo nevinnou stokou.</p>
			<p class="MLP-text">Ani jednu z&#160;těchto tří podmínek nenacházíme za doby císaře-proutkaře Yü splněnu.</p>
			<p class="MLP-text">Staré čínské lékařství se naprosto lišilo od našich představ, spojovaných s&#160;tímto povoláním dnes i&#160;v&#160;minulosti, neznalo patologii ani kauzální léčení chorob, a&#160;navzdory pozoruhodným úspěchům empirické terapie (akupunktura aj.), nebylo schopno odkrýt etiologickou shodnost onemocnění. Představy o&#160;podstatě chorob se pohybovaly v&#160;bludném kruhu pověr. A&#160;konečně vývojová epocha obyvatelstva Číny z&#160;konce III. tisíciletí př. n. l., přelom pozdního neolitu do počínající doby bronzové v&#160;kraji až příliš bohatě zavodněném, neposkytovala možnost uplatnění proutkařů, tím méně jemné zdokonalení jejich schopností určit působící podzemní objekty. Dokonce je na překážku rozumnému vysvětlení samotného vzniku a&#160;především tak silné stabilizace proutkařství v&#160;povědomí lidí. Vždyť i&#160;sám císař mohl být zobrazován s&#160;virgulí jako s&#160;všeobecně známým nástrojem žádoucího umění!</p>
			<p class="MLP-text">Zdá se, že jedinou perspektivně plodnou domněnkou je převzetí proutkařství vysoké úrovně od jiné civilizace, z&#160;jiného kulturního okruhu, snad dokonce, smíme-li pokročit v&#160;domněnkách ještě o&#160;kousek dál, jako dar královského umění, vyhrazeného jen nejvyšším zasvěcencům. Čína využila z&#160;celého komplexu možností, poskytovaných virgulí, toliko jeden jediný, odpovídající tehdejšímu stupni vývoje místních výrobních sil, ač nejméně podstatný: vyhledávání „dračích žil“… Byl to ostatně dar skvělý a&#160;důvtipný, otevírající cestu k&#160;osídlování dalších krajů chudých vodou, připravující nástup věku kovů bez zdlouhavého mechanismu náhod odsuzujících k&#160;tisíciletému čekání, kdy se nějaká ruda v&#160;kombinaci s&#160;vhodnými přísadami ocitne za výjimečně příznivých podmínek v&#160;ohništi nebo keramické nádobě mimořádně všímavé společnosti…</p>
			<p class="MLP-text">Tento předpoklad má svou vnitřní logiku i&#160;ve skutečnosti, že jediným místem, kde trvale bydlelo větší množství obyvatel, jejichž životy bylo třeba (na rozdíl od životů rolníků a&#160;vůbec chudiny) chránit, snad dokonce i&#160;preventivně, byl právě – císařský palác.</p>
			<p class="MLP-text">Svůj vliv sehrála patrně i&#160;čínská astrologie, vyvíjející se spolu s&#160;rozvinutým hvězdářstvím, vzniklým i&#160;zde na podkladě potřeb svrchovaně choulostivého zemědělství; zmýlená o&#160;5–10 dnů v&#160;datu osevu do sprašové půdy byla tragická; nenásledovalo-li vzápětí pravidelné období dešťů, odvál vítr lehkou půdu a&#160;obnažil semena, která nevzklíčila. Čínská astrologie, doložená již v&#160;nejstarších zachovaných pramenech, se velmi pečlivě starala zejména o&#160;umístění hrobek předků i&#160;obytných domů na šťastná a&#160;hvězdopravecky výhodná místa, nezastíněná okolními objekty před příznivými vlivy některých hvězd, jichž si staří Číňané všímali (a v&#160;tom se lišila od astrologie babylónského kulturního okruhu a&#160;pak Evropy) daleko bedlivěji než planet. Od nejstarších dob až téměř do současnosti byly soudní spory se sousedy, jejichž novostavby zakrývaly postiženým obzvláště žádoucí části oblohy, na denním pořádku. Je zajímavé, že si touto otázkou, totiž působením stínícího terénu na astrologické vlivy, lámal v&#160;Evropě hlavu teprve nejpoctivější a&#160;nejdůkladnější hvězdopravec, jakého dějiny poznaly, Jan Kepler, kolem roku 1600.</p>
			<p class="MLP-text">Snad je to fantastická domněnka, ale počínání Číňanů se nejeví ve světle nejnovějších poznatků vědy tak docela nesmyslným: bylo totiž nade vši pochybnost zjištěno, že zejména zdroje X-emise, objevené na různých místech oblohy a&#160;zřejmě různého druhu, působí na naši planetu překvapujícím způsobem a&#160;neskonale silněji, než se předpokládalo ještě v&#160;nedávné minulosti. Např. záření zdroje SCO XB-1, přicházející ze souhvězdí Štíra a&#160;dosud bezpečně ne­identifikované se žádným opticky pozorovatelným objektem (pravděpodobně jde o&#160;hvězdičku 13<span class="char-style-override-2">m</span>, která má vzhled bývalé novy), ionizuje zemskou ionosféru podobně jako silnější sluneční erupce, jejichž fyziologické působení je statisticky nesporně prokázáno.</p>
			<p class="MLP-text">Je-li tomu tak, jak se to císař Yü a&#160;jeho následovníci dozvěděli?</p>
			<p class="MLP-text">To je ovšem jen vedlejší otázka. Hlavní problém této kapitoly tušíme v&#160;tak trochu nepochopitelné císařské virguli. Kde se vzala v&#160;době netoužící nijak zvlášť po kovech a&#160;na území oplývajícím vodou? Nebo musíme posunout i&#160;zde mezníky do minulosti a&#160;připustit rudohledačství a&#160;rudné hutnictví i&#160;s&#160;pomůckami tak jemnými, jakou virgule nepochybně je, v&#160;dobách, zařazovaných dnes k&#160;mladšímu neolitu, tedy k&#160;době kamenné?</p>
			<p class="MLP-text">Je to podivné a&#160;trochu se to podobá nálezu náramkových hodinek na zápěstí Přemysla Oráče. Při jejich objevení bychom patrně nepotlačili zvědavé otázky</p>
			<p class="MLP-text">– odkud?</p>
			<p class="MLP-text">– jak?</p>
			<p class="MLP-text">– proč?</p>
			<p class="MLP-text para-style-override-2">Nepodařilo se mi je, jak vidíte, potlačit ani při setkání s&#160;panem císařem Yü a&#160;jeho kouzelným proutkem tvaru ladičky.<span></span></p>
			</div>
</body>
</html>