<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tuseni_souvislosti-5</title>
		<link href="../Styles/tuseni_sou_idstyles.css" rel="stylesheet" type="text/css"/>
	</head>
<body id="tuseni_souvislosti" xml:lang="cs-CZ">
		<div>
			<p id="toc_marker-4" class="MLP-uroven1-cast">HROZBA <br/>MAGNETICKÉHO POLE&#160;</p>
<p class="MLP-dopis-bez1radku--I para-style-override-3">Člověk už dříve jednal z&#160;nevědomosti: nyní si nevědomost vyžadovala vysokou daň. Van Allenovy pásy, prstencovitá pole záření kolem zeměkoule, byly jadernými výbuchy mocně aktivovány. Radiační pásy počaly pulsovat, stahovat se a&#160;opět roztahovat. Viditelný efekt těchto poruch byl pramalý a&#160;omezoval se zejména na efektní polární záře, viditelné až v&#160;severní Africe. Účinky pro život na Zemi byly daleko trvalejší. Biosféra byla skropena dvěma krátkými, ale řádnými sprškami tvrdého záření. Dlouhodobé výsledky těchto vysokých dávek záření nebylo lze dosud, sotva rok po události, předpovědět. Avšak bezprostřední výsledky byly zřetelné ažaž. Většina obyvatelstva Země dočasně onemocněla příznaky nemoci, podobné chřipce a&#160;spojené s&#160;dávením. Děti utrpěly nejvíce. Mnohé&#160;– jako Frank&#160;– zemřely, jiné pozbyly vlasy nebo nehty. Většina těhotných žen potratila nebo porodila zrůdy. Zvířata, zejména žijící pod širým nebem, trpěla stejně. Zprávy z&#160;afrických rezervací hlásily, že velká zvířata byla těžce postižena. Jen polární tur pižmový a&#160;plachý sob netrpěli, jak se zdálo, žádné škody. Vysoké procento&#160;– odborníci mluvili o&#160;85 %&#160;– domácích koček a&#160;psů onemocnělo rakovinou a&#160;prašivinou a&#160;muselo být utraceno.</p>
			<p class="MLP-dopis--I">To všechno byla lekce, kterou jsme se měli naučit už dávno, pomyslel si Artur. Nikdy nevěřit bandě všivých politiků, že obstarají myšlení za nás. Měli mít alespoň dost rozumu, aby své prokleté bomby odpálili na Měsíci…</p>
			<p class="MLP-dopis-podpis">BRIAM W. ALDISS: GREYBEARD, 1964&#160;</p>
			<p class="MLP-dopis-bez1radku--I">Tvář Země odhaluje povrch naší planety, její vnější oblasti, které ji oddělují od kosmického prostředí. Tato tvář Země stává se viditelnou díky světelným paprskům nebeských hvězd, které ji pronikají, a&#160;v&#160;prvné řadě paprskům Slunce. Ze všech bodů nebeských prostorů dostává nekonečný počet rozmanitých záření, z&#160;nichž námi viditelné světelné záření tvoří nepatrnou část. Dosud známe jen malý počet neviditelných paprsků. Sotva si začínáme uvědomovat jejich rozmanitost, chápat, nakolik naše představy o&#160;světě těchto záření, která nás obklopují a&#160;pronikají k&#160;biosféře, jsou kusé a&#160;neúplné, uvědomovat si jejich základní význam, který náš duch, navyklý na jiné obrazy Vesmíru, sotva dovede chápat.</p>
			<p class="MLP-dopis-podpis">V. I. VERNADSKIJ: BIOSFÉRA, 1929</p>
			<p class="MLP-dopis-bez1radku--I">Věřím nyní, že události v&#160;přírodě jsou řízeny přísnějším a&#160;závažnějším zákonem, než jaký uznáváme, když mluvíme o&#160;tom, že jedna událost je příčinou jiné. Jsme jako dítě, které posuzuje báseň podle rýmů a&#160;neví nic o&#160;rytmické skladbě. Nebo se podobáme začátečníku ve hře na klavír, který váže jednu notu jen k&#160;té předcházející nebo právě následující. V&#160;určité míře by to docela dobře stačilo, kdyby se tak přehrávaly velmi jednoduché a&#160;primitivní skladby; rozhodně by se to však nehodilo pro interpretaci Bachovy fugy.</p>
			<p class="MLP-dopis-podpis para-style-override-2">ALBERT EINSTEIN<span></span></p>
			</div>
</body>
</html>